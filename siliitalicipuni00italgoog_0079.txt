64 SILI ITALICI

Fama tulit. duris quamquam non cedere suetus,
Pulsato lacerat uiolenter pectore amictus.
Non comites tenuisse ualent, non ullus honorum 000
Militiaeue pudor. pietas irata sinistris
Caelicolis furit atque odit solatia luctus.
Iamque dies iterumque dies absumpta querelis,
Uersatur species ante ora oculosque parentum.
Ergo excire parat manis animasque suorum 395
Alloquioque uirum tantos mulcere dolores.
Hortatur uicina palus, ubi signat Auerni
squalentem introitum stagnans Acherusius humor.
Noscere uenturos agitat mens protinus annos.

Sic ad Cymaeam, quae tum sub nomine Phoebi 400
Autonoe tripodas sacros antrumque tenebat,
Fert gressus iuuenis consultaque pectoris aegri
Pandit et aspectus orat contingere patrum.
Nec cunctata diu uates: ‘Mactare repostis
Mos umbris,' inquit„‘consueta piacula nigras 405
Sub lucem pecudes reclusaeque abdere terrae
Manantem iugulis spirantum caede cruorem.
Tunc populos tibi regna suos pallentia mittent.
Cetera, quae poscis, maiori uate canentur.
Namque tibi Elysio repetita oracula campo 410
Eliciam ueterisque dabo inter sacra Sibyllae
Cernere fatidicam Phoebei pectoris umbram.
Unde, age et, a medio cum se nox humida cursu
Flexerit, ad fauces uicini castus Auerni
Duc praedicta sacris duro placamina Diti. 415
Mella simul tecum et puri fer dona Lyaei. .

Hoc alacer monitu et promissae nomine uatis,
Apparet occulto monstrata piacula coepto.

———

089 Pulsata 0 300 0. u. Bothe post u. 396 poni ault
400 Sedo - Cymaeam t'hL crimeamr crineamov - numine
Heinsius 401 Autone Lov Aotcnite r 404 cunctata]
cunctans 400 Mos ch 400 Sub] Sed S - addere tro
aderev 410 humida] uiuida 1.

 

